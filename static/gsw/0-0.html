<h1 style="font-size:20px; line-height:22px; height:22px; margin-bottom:10px;">沁园春·长沙</h1>
<p>
毛泽东〔近现代〕</p>
<p>独立寒秋，湘江北去，橘子洲头。<br/>看万山红遍，层林尽染；漫江碧透，百舸争流。<br/>鹰击长空，鱼翔浅底，万类霜天竞自由。<br/>怅寥廓，问苍茫大地，谁主沉浮？</p>
<p>携来百侣曾游。忆往昔峥嵘岁月稠。<br/>恰同学少年，风华正茂；书生意气，挥斥方遒。<br/>指点江山，激扬文字，粪土当年万户侯。<br/>曾记否，到中流击水，浪遏飞舟？</p>
