<h1 style="font-size:20px; line-height:22px; height:22px; margin-bottom:10px;">归园田居·其一</h1>
<p>

陶渊明〔魏晋〕</p>
少无适俗韵，性本爱丘山。<br/>误落尘网中，一去三十年。(误落 一作：误入)<br/>羁鸟恋旧林，池鱼思故渊。<br/>开荒南野际，守拙归园田。<br/>方宅十余亩，草屋八九间。<br/>榆柳荫后檐，桃李罗堂前。<br/>暧暧远人村，依依墟里烟。<br/>狗吠深巷中，鸡鸣桑树颠。<br/>户庭无尘杂，虚室有余闲。<br/>久在樊笼里，复得返自然。
