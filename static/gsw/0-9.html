<h1 style="font-size:20px; line-height:22px; height:22px; margin-bottom:10px;">永遇乐·京口北固亭怀古</h1>
<p>

辛弃疾〔宋代〕</p>
<p>千古江山，英雄无觅孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。<br/>元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？</p>
