<h1 style="font-size:20px; line-height:22px; height:22px; margin-bottom:10px;">李凭箜篌引</h1>
<p>

李贺〔唐代〕</p>
吴丝蜀桐张高秋，空山凝云颓不流。<br/>江娥啼竹素女愁，李凭中国弹箜篌。<br/>昆山玉碎凤凰叫，芙蓉泣露香兰笑。<br/>十二门前融冷光，二十三丝动紫皇。<br/>女娲炼石补天处，石破天惊逗秋雨。<br/>梦入神山教神妪，老鱼跳波瘦蛟舞。<br/>吴质不眠倚桂树，露脚斜飞湿寒兔。
